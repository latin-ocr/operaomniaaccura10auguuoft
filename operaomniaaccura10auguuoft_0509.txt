ENAnnAno nv PsALMUM xcm. 411

et hilaritatem significat ‚ quia cantus θεῖς et devotionem ‚
quia laus est. Quid enim magis homo debet laudare, quam
id quod sic placet, ut non possit sibi displicere? Securitas
ergo laudis in laude Dei est. Ibi laudator securus est ‚ ubi
non timet ne de laudato erubescat. Et laudemus ergo, et
cantemus : boc est, cum hilaritate et cum laetitia laude-
mus. Quid autem laudaturi sumus, ipse Psalmus sequen-
tibus versibus indicat nobis.

Π. « Venite, exultemus Domino. » Invitat ad magnas
epulas exultandi, non saeculo, sed Domino. Nisi enim esset
in hoc saeculo exultatio mala ‚ quae distinguenda est ab
exultatione bona, sufficeret dicere 2 «Venite, exultemus.»
Sed- breviter distinxit. Quid est bene exultare? Domino
exultare. Ergo exultatio mala est, exultare saeculo ; exul-
tatio bona est, exultare Domino. Pie debes Domino exul-
tare, si vis securus mundo insultare: Quid est autem ‚
» Venite? Unde vocat ut veniant , cum quibus vult exul-
tare Domino 3 nisi quia longe sunt ut veniendo propin-
quent ‚ propinquando accedant , accedendo exultent Ρ
Unde autem longe sunt? Numquid locis longe potest
homo esse ab eo qui ubique est? Vis esse ab eo longe?
Quo ibis „ ut longe sis? Nam quidam peccator quidem ,
sed tamen cum spe salutis poenitens et dolens de pecca·
tis , et metuens iram Dei, et volens placare Deum ‚ sic in
alio Psalmo loquitur : « Quo ibo ab spiritu tuo? et a fa-
» cie tua quo fugiam1? Si ascendero in coelum ‚ tu ibi
n es.» Quid ergo restatYQuia si ascenderit in coelum,ibi in-
venit Deum : ut longe fugiat a Deo , quo iturus est? Vide
quid dicat : « Si descendero ad infernum , ades. η Si ergo
ascendendo in coelum, ibi invenit Deum3 descendendo
²jn infernum, non fugit Deum z quo iturus est ‚ quo fugi-
turus est ab illo iram, nisi ad ipsum placatum?Et tamen,

¹ Psal. cxxxviii, 7.

