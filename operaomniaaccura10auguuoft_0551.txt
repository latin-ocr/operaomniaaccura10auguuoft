ENARRA'rio m PsALMUM xcvi. 451
mansuetis autem , « Justitia et judicium directio sedis
» ejus. » ,

VI. « Ignis ante eum praeibit, et inflammabit in cir-
» cuitu inimicos ejus¹. De quo igne dicit, fratres : « Ignis
» ante eum praeibit , et inflammabit in circuitu inimicos
» ejus? » Non arbitror de illo igne dici, in quem mit-
tendi sunt impii illa ultima judicii sententia , quibus ad
sinistram separatis, sicut in Evangelio lectum meminimus,
dicturus est : « Ite in ignem aeternum , qui paratus est
n diabolo et angelis ejus'2 ε » non puto de illo igne dici.
Unde hoc non puto? Quia de quodam igne dicit, qui
praeibit ante illum, antequam veniat ad judicium. Dictum
est enim praeire ignem, et inflammare in circuitu, id est,
per totum orbem terrarum , inimicos ejus. Ille ignis post
ejus adventum erit, iste autem ignis ante eum praeibit.
Quis est ergo iste ignis? Possumus eum accipere in poenam
malorum, possumus in salutem redemptorum. In poenam
malorum quomodo? Quia cum praedicaretur Christus, ira-
tae sunt gentes, et commoverunt persecutionem ς quae ira
ignis fuit, magis consumens eos qui persequebatur, quam
eos quos persequebantur. Cum enim videmus duos, unum
irascentem, alterum patienter ferentem, quis eorum ardeat, ·
vestrum est judicare. Potestis in genere humano tale spe-
ctaculum contueri. Ponite vobis ante oculos hominem ini-
quum, commotum animo, trucem vultu, flammantibus
oculis, scintillantibus verbis, ferri in hominis necem, in
depraedationem, in injurias, incontumelias, non se capere,
non se tenere ε alterum patienter excipientem verba, pla-
gas, quidquid illeinferre voluerit, et percutienti maxillam,
parantem et alteram : curn videris hinc furias , inde leni-
tatem3 hinc iram , inde patientiam, hinc flammas , inde
tolerantiam, dubitabis pronuntiare quis eorum ardeat

¹ Psal. xcvx, 3. -· ² Matth. xxv, ίμ.

29.

