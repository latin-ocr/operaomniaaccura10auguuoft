munuum m PsALMnM xcvm. 485

scientiae Legis utilis est homini ε et ne desperares de ipsa
scientia Legis breviter tibi dictum est ε « Plenitudo Legis
» charitas 1. » Habeto ergo charitatem in Deum et in
proximum ‚ et eris sedes Dei ε pertinebis ad Cherubim.
Sed si adhuc non intelligis, audi quid sequatur : « Domi-
» nus in Sion magnus. n Quem tibi dixi super Cherubim,
in Sion magnus est. Jam quaere quid est Sion? Sion novi-
mus civitatem Dei csse. Sion dicta est civitas, (11¹ae est Je-
rusalem , dicta autem ex interpretatione quadam nomen
accipiens, quia Sion speculatio dicitur, id est, visio et
contemplatio. Speculari enim prospicere est , vel conspi-
cere, vel intendere ut videas. Est autem Sion omnis ani-
ma ‚ si intendit videre lucem quae videnda est. Nam si ad
suam attenderit, tenebratur : si ad lucem illius attende-
rit , illuminatur. Quia tamen manifestum est Sion civita-
tem Dei esse ε quae est civitas Dei, nisi sancta Ecclesia?
Homines enim amantes se invicem, et amantes Deum suum
qui in illis habitat, faciunt civitatem Deo. Quia lege qua-
dam civitas continetur3 lex ipsa eorum , charitas est3 et

“ ipsa charitas ‚ Deus est. Aperte enim scriptum est : «Deus

³) charitas est 2. » Qui ergo plenus est charitate, plenus
est Deo : et multi pleni charitate ‚ civitatem faciunt Deo.
Ista civitas Dei vocatur Sion : ergo Ecclesia est Sion. In
illa est magnus Deus. ln illa esto , et non erit praeter te
Deus. Cum autem fuerit in te Deus ‚ quia tu factus es de
Sion , membrum dc Sion ‚ civis de Sion ‚‘ pertinens ad so-
cietatem populi Dei : excelsus in te erit Deus super omnes
populos ‚ super illos qui irascuntur, aut super illos qui
irascebantur. Putatis enim quia tunc irascebantur ‚ et
modo non irascuntur? Irascebantur tunc 2 sed quia plures
erant, aperte irascebantur3 modo quia pauci facti sunt ‚

¹ Rom. xm, 10. -— ‘2 1 Jonn. iv, 8.

