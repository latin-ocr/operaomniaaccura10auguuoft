376 S. Aucusrrm Emscorr

volvunt annos et tempora3 et tanta mala fiunt in terra,
illis quietem in coelo habentibus. Quid est ergo quod nos
docet Deus? Jam attendamus Psalmum.

VII. « Deus ultionum Dominus , Deus ultionum fidenter
n egit¹. » Tu putas quia non vindicat? Vindicat Deus
ultionum. Quid est. « Deus ultionum? » Deus vindictarum,
In eo certe murmuras, quia non vindicatur in malos. Noli
murmurare, ne inter illos sis in quos vindicatur. Facit
ille furtum ‚ et vivit : tu murmuras adversus Deum, quia
non moritur qui tibi furtum fecit. Si jam non facis furtum,
vide ε si enim jam non facis ‚ vide ne aliquando fecisti. Si
jam dies es, recole noctem tuam ε si jam fixus in coelo es,
recole terram tuam. Invenis te furem forte fuisse ali-
quando 3 et aliquem alium forte stomachatum ‚ quia et tu
furtum faciens vixisti, et non es mortuus ε quomodo au-
tem tu quando faciebas ‚ ideo vixisti ut postea non faceres 3
noli quia tu transisti, velle misericordiae Dei pontem sub-
vertere. Nescis illac multos transituros, qua et tu transisti?
Esses modo qui murmurares, si adversus te audiretur qui
prior de te murmuravit? Et tamen et nunc optas vindic-
tam Dei in malos, ut fur moriatur: et murmuras adversus
Deum ‚ quia fur non moritur. Appende in statera aequita-
tis furem et blasphemum : jam dicis quia fur non es3 sed
murmurando adversus Deum ‚ blasphemus es. Ille captat
somnum hominis, ut aliquid involet 3 et tu dicis quia dor-
mit Deus ‚ et hominem non videt. Ergo vis ille ut corri-
gat manum, prior tu linguam corrige ι vis ille ut corrigat
cor adversus hominem ‚ tu corrige cor adversus Deum : nc
forte cum optas vindictam Dei, si venerit ‚ te priorem
inveniat. Nam ille veniet, veniet et judicabit perseveran-
tes in nequitia sua, ingratos praerogationi misericordiae
ipsius, ingratos patientiae ipsius, thesaurizantes sibi iram

¹ Psal. xum. 1.

 

