148 s. AtGUsTm'l EPISCOPI

ι) seducta est¹. » Postea enim Adam consensit mulieri:
nam a serpente mulier seducta est ². Nec modo potest
aliqua mala suasio nisi carnis tuae primo desiderium com-
movere, cui postea si mente consenseris, cecidit et passer:
si autem vincuntur desideria carnis, tenentur membra ad
opera bona, arma concupiscentiae auferuntur3 et incipit
turtur habere pullos. Propterea quid ibi ait Apostolus?
« Salva autem erit per filiorum generationemss. » Mulier
vidua sine filiis , si perseveret, nonne beatior erit⁴P Num-
quid salva non erit, quia non parit filios? Virgo Dei non
melior erit? numquid salva non erit, quia filios nonhabet?
aut ad Deum non pertinet? Salva ergo erit mulier, quae
in typo carnis accipitur, per filiorum generationem, id
est, si faciat opera bona. Sed non ubicumque turtur in—
veniat nidum sibi ‚ ubi ponat pullos suos ε in fide vera, int
fide catholica, in societate unitatis Ecclesiae pariat opera
sua. Propterea et de illa cum loqueretur Apostolus, ita
subjecit ; « Salva autem erit per filiorum generationem ‚
» si permanserit in side , et dilectione ‚ et sanctificatione ‚
» cum sobrietate5. » Permanendo ergo in fide, ipsa fides
nidus est pullorum tuorum. Nam propter infirmitatem
pullorum turturis tuae dignatus est Dominus praebere tibi
unde nidum faceres z indutus est enim foeno carnis, ut
ad te veniret. In ista fide pone pullos tuos ‚ in isto nido

operare opera tua. Qui enim sunt nidi, vel quis est nidus? ·

sequitur statim z « Altaria tua, Domine virtutum. » Cum·
dixisset : « Et turtur invenit sibi nidum , ubi ponat pullos
>› suos: >› quasi quaesisses ε Quem nidum? (ι Altaria tua ,
» Domine virtutum, Rex meus et Deus meus. » Quid
est, α Rex meus et Deus meus? » Qui regis me, qui
creasti me.

1 ι Tim. n, 14. — ² Gen. 111, 6. - 3 ι Tim. ιι, ι5. - ⁴ 1 Cor. vn, 4ο.
— ³ 1 Tim. ιι, ι5.

 

