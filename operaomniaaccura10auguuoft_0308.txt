242 s. Ati-sussum Enseom

viscunt, ut possint a quibuslibet ejus ministris praecepta
sanitatis audire. Quam gratiam commendat in Evangelio
dicens 2 « Nemo potest venire ad me , nisi Pater qui misit
» me , traxerit eum. » Et paulo post apertius hoc ipsum
repetens , ait : ιι Verba quae ego locutus sum vobis , spi-
» ritus et vita sunt z sed sunt quidam ex vobis qui non
» credunt. » Deinde interponit Evangelista ι « Sciebat

» enim ab initio J esus qui essent credentes, et quis tradi-
» turus eum esset.» Et secutus atque ipsius Domini verba ζ
conjungens, ait: «Et dicebat : Propterea, dixi vobis, ,
» quia nemo potest venire ad me, nisi fuerit ei datum a Ῐ
» Patre meo¹. » Supra dixerat: « Sed sunt quidam ex '.
» vobis qui non credunt : » et tanquam huj us rei causam ξ

exponens: « Propterea dixi, inquit, vobis, quia nemo
» potest venire ad me, nisi fuerit ei datum a Patre meo : η

ut ostenderet etiam ipsam fidem qua credit , et ex morte -’

sui cordis anima reviviscit, dari nobis a Deo. Quantum-

libet ergo excellentes verbi praedicatores, et veritatis ¹

etiam per miracula suasores, tanquam magni medici,
agant cum hominibus, si mortui sunt et tua gratia non

revixerunt : α Numquid mortuis facies mirabilia , aut me- *⁴

» dici exsuscitabunt, et hi quos exsuscitabunt confite-
» buntur tibi? » Haec enim confessio indicat vivos : non
sicut alibi scriptum est ε « A mortuo , velut qui non sit,
» perit confessio‘2. >›

XI. « Numquid enarrabit quis in sepulcro misericor-
» diam tuam , et veritatem tuam in perditione³ ? » Subau-
ditur quod supra dictum est, ut etiam iste versus ita se
habeat, ac si dictum sit : Numquid enarrabit quis verita-
tem tuam in perditione? Misericordiam quippe et veritatem
amat Scriptura conjungere, maxime in Psalmis. Quod
vero ait ε « In perditione, » alio verbo repetivit quod

¹ Joau. vi, 44, 64-56. - ² Eccli. xvii, 26, - 3Psal. uruvu, 12.

