l
Ι

ENARRA'no nv PsALMUM κεῖν. 427

» Si introibunt in requiem meam. » Loqui Dominum mag-
num est3 quanto magis jurare Deum Ρ J urantem hominem
debes timere , ne propter jurationem faciat quod contra
voluntatem ejus est 3 quanto magis Deum, qui nihii temere
jurare potest? Jurationem ad confirmationem voluit esse.
Et per quem jurat Deus? Per semetipsum. Non enim ha-
bet majorem per quem juret1. Per semetipsum confirmat
promissa sua , per semetipsum confirmat minas suas. Ne-
mo dicat in corde suo: Verum est quod promittit 3 falsum
est quod minatur. Tam certus esse debes de requie ‚ de
felicitate ‚ de aeternitate, de immortalitate, si feceris prae-
cepta ipsius, quam certus esse debes de interitu, de ardore
ignis aeterni, de damnatione eum diabolo, si contempseris
praecepta ejus. J uravit ergo illis in ira sua, ne intrent in
requiem ipsius3 et tamen oportet aliquos intrare in re-
quiem ipsius3 non enim nulli dabitur requies ipsius. Illis
ergo reprobatis, nos intrabimus ; quia etsi aliqui ex ramis
fracti sunt propter dissimilitudinem et infidelitatem 7 nos
propter fidem et humilitatem inseremur2. Nos ergo intre-
mus in requiem ejuS. Unde autemintrarunt illi qui intra-
runt, illi qui electi sunt, qui non corde obdurato resti-
terunt? Quia verum est ι( Quod non repellet Dominus
» plebem suam. »

¹ Hebr. vr, 13. — ² Rom. xi, 19· 20·

