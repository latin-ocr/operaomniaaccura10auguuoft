ENARRATto m PsALMUM xcvn. 479

» ,Iudicabit orbem terrae in justitia, et populos in aequi-
>› tate. ³) Gaudeant ergo montes : ille enim non injuste
judicabit.· Venturo forte aliquo judice homine, cui non
potest patere conscientia, contremiscant homines etiam
innocentes, si ab ipso expectant praemium laudis ‚ vel
timent poenam damnationis ε quando ille veniet qui falli
non potest, gaudeant montes, securi gaudeant 3 illumi—
nabuntur ab eo, non damnabuntur : gaudeant , quia
veniet Dominus judicare orbem terrarum in aequitate : ac
si montes justi gaudent, iniqui contremiscant. Sed ecce
nondum venit ‚ quid opus est ut tremant? Corrigantur‚
et gaudeant. In potestate tua est, quomodo expectes ven-
turum Christum. Ideo differt venire ‚ ut cum venerit non
te damnet.¹ Ecce nondum venit, ille in coelo est ‚ tu in
.terra : ille differt adventum, tu noli differre consilium.
Adventus ipsius durus est duris, mitis est piis. Vide ergo
modo tu qui sis : si durus ‚ licet tibi mitescere: si mitis ‚
jam gaude venturum. Christianus enim es. Ita, inquis.
Credo quod oras ‚ et dicis ε « Adveniat regnum tuum1. »
Optas ut veniat, quem times ne veniat. Corrige te, ut
non ores contra te.

¹ Matth. vn, 10.

