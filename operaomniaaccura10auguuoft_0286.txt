222 s. AUGUSTim EPIscom

omnia: in cruce enim positus accepit. acetum ultimum, et
ait, « Perfectum est. Et inclinato capite emisit spiritum¹.»
Quid est, « Perfectum est ἱ) Jam de mensura passionum
nihil mihi deest3 omnia quae de me praedicta sunt, com·-
pleta sunt 2 tanquam ideo expectaret ut complerentur.
Quis est qui sic proficiscatur, quomodo ille de corpore
egressus est? Sed quis est qui hoc potuit? Qui primo ‹li-
xerat, « Potestatem habeo ponendi animam meam ‚ et
» potestatem habeoiterum sumendi eam : nemo tollit eam
» a me3 sed ego pono eam a me, et iterum sumo eam2. »
Posuit quando voluit, sumpsit quando voluit :nemo abstu-
lit, nemo extorsit. Ergo impletae erant omnes passiones, sed
in capite : restabant adhuc Christi passiones in corpore.
« Vos autem estis corpus Christi et membra³. » In his
ergo membris cum esset Apostolus, dixit ε (ι Ut adimpleam
» quae desunt pressurarum Christi in carne mea4. » Ergo
illuc imus quo Christus praecessit, et adhuc Christus illuc ’
pergit quo praecessit. Praecessit enim Christus in capite,
sequitur in corpore. Et adhuc Christus hic laborat : et
Christus hic patiebatur a Saulo, quando audivit Saulus,
« Saule, Saule, quid me persequerisf‘. » Quomodo solet
lingua dicere calcato pede, Calcas me. Linguam nullus
tetigit ε compassione clamat, non attritione. Adhuc Chris-
tus hic eget, Christus hic peregrinatur , Christus hic
aegrotat, Christus hic in carcere includitur. Injuriam ei
facimus, si non ipse dixit ε « Esurivi, et dedistis mihi
» manducare ι sitivi, et potastis me : hospes, et collegistis
» me ι nudus, et vestistis me ; aeger, et visitastis me. Et
» illi, Quando te vidimus haec patientem, et ministra-
» vimus tibi? Et ille, Cum uni ex minimis meis fecistis,
» mihi fecistis ⁶. » Ergo aedificemur in Christum super

¹ Joan. xix , 30. — 2 Id. x, 17, 18. —- 3 1 Cor. xn ‚ 27. —- 4 Coloss.
1, 24. - 5 Act. nr, 4. - 6 Matth. xxv, 35-40.

 

