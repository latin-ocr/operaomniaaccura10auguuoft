430 s. AUGUSTINL EPISCOPI

» non destruetur ¹. » Lapis Christus est 2 dicit autem
Apostolus z α Quotquot in Christo baptizati estis ‚ Chris-
» tum induistis2. »Si Christum induit quisquis baptizatur
in Christo, quis ponit lapidem super lapidem, nisi qui
baptismum super baptismum imponit ἶ) Sed nolite terreri,
« Non relinquetur qui non destruetur. » Lapides enim ad
fabricam novam , quae aedificatur post captivitatem, sic
colliguntur, et sic illos charitas in unitate constringit, ut
non sit lapis super lapidem, sed unus lapis sint omnes la—
pides. Ne miremini 2 hoc fecit canticum novum , id est,
hoc fecit innovatio charitatis. Ad ipsam structuram nos
compingit Apostolus, et in illa unitate nos constrictos
compaginat, dicens: « Sufferentes invicem in dilectione,
>1 studentes servare unitatem spiritus, in vinculo pacis ³.»
Ubi unitas Spiritus, unus lapis 3 sed unus lapis de multis
factus. Quomodo de multis unus factus? Sufferendo invi-
cem in dilectione. AEdificatur ergo domus Domini Dei nos-
tri, aedificatur :hoc fit, hoc agitur , hoc voces istae agunt,
hoc lectiones , hoc praedicatio Evangelii toto orbe terra-
rum ; adhuc aedificatur. Crevit multum domus haec , et
multas gentes implevit ε nondum tamen omnes gentes oc-
cupavit, crescendo multas tenuit, omnes occupatura est:
et contradicitur ab eis qui domesticos ejus se esse glorian-
tur, et dicitur : Jam decrevit. Adhuc crescit, adhuc cre-
diturae sunt omnes gentes, quae nondum crediderunt: ne
quis dicat ι Et illa lingua creditura est? et Barbari credi-
turi sunt? Et quid sibi vult quod Spiritus sanctus apparuit
in linguis igneis4, nisi quia nullius liuguae duritia est ‚
quae non illo igne solvatur? Neque enirn non habemus jam
multas gentes barbaras credidisse Christo. Quo nondum
porrectum est romanum imperium , jam Christus possi-
det : quod adhuc clausum est eis qui ferro pugnant , non
¹ Matth. xxiv, 2. —- ² Gal. ni, 273— 3 Ephes. iv, 2, 3. — 4Act. n, 3.

