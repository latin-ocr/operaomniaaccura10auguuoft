20 s. Accus'nm muscom

» tuam. » Merito ergo , « Viderunt te aquae Deus, vide-
» runt te aquae ‚ et timuerunt. « Ideo mutatae sunt, quia
timuerunt. « Viderunt tc aquae ‚ Deus , et timuerunt : et
» conturbatat sunt abyssi. » Quae sunt abyssi? Altitudi-
nes aquarum. Quis non turbatur in populis, cum con-
scientia pulsatur? Quaeris altitudinem maris, quid pro-
fundius humana conscientia? Ista profunditas turbata est,
quando in brachio suo redemit populum suum Deus.
Quomodo turbatae sunt abyssi? Quando omnes conscientias
suas confitendo fuderunt. « Et turbatae sunt abyssi. n

XIX. « Multitudo sonitus aquarum. » In laudibus Dei,
in confessionibus peccatorum, in hymnis et canticis, in
orationibus ‚ « Multitudo sonitus aquarum. Vocem dede-
» runt nubes ¹. » Inde iste sonitus aquarum, inde abysso-
rum pertubatio , quia α Vocem dederunt nubes. » Quae
nubes? Praedicatores verbi veritatis. Quae nubes? De qui-
bus minatur cuidam vineae Deus, quae pro uva fecii spinas;
et dicit 2 « Mandabo nubibus meis, ne pluant super eam
» imbrem ². )› Denique Apostoli relinquentes J udaeos‚
ierunt ad Gentes: in omnibus gentibus « Vocem dederunt
>1 nubes : » praedicando Christum : « Vocem dederunt
n nubes. »

XX. « Etenim sagittae tuae pertransierunt? » Easdem
voces nubium rursus sagittas dixit. Verba enim Evangelis-
tarum sagittae fuerunt. Similitudines enim sunt. Nam
proprie nec sagitta est pluvia, nec pluvia sagitta 2 at vero
verbum Dei, et sagitta est, quia percutit3 et pluvia, quia
rigat. Nemo ergo jam miretur abyssorum conturbatio-
nem , quando « Sagittae tuae pertransierunt. n Quid est:
α Pertransierunt‘? » Non in auribus remanserunt, sed
corda transfixerunt. ‹< Vox tonitrui tui in rota. » Quid
est hoc? Quomodo intellecturi sumus? Adjuvet Dominus,

¹ Psal.txxv1‚ 18. -— ² Isa'i. v, 6. — 3 psal. mxxvi, 19·

