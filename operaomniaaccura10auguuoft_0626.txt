508 s. Auous‘mm Emscom

et cinis : vide quis meruerit , quid videre ε vide quis, quid :
homo Deum. Agnosco non meritum hominis, sed miseri-
cordiam Dei. Lauda ergo miserantem. Quomodo, inquis,
laudabo? Modicum ipsum quod sentire possum ex parte
in aenigmate per speculum ¹ , jam explicare non possum.
Audi ergo Psalmum : (ι J ubilate Domino, omnis terra :»
Intellexisti jubilationem omnis terrae, si jubilas Domino.
Domino jubila: noli jubilationem tuam in alias atque alias
res dividere. Postremo caetera dici possunt utcumque : ille
solus est ineffabilis, qui dixit, et facta sunt omnia. Dixit,
et facti sumus : sed nos eum dicere non possumus ². Ver-
bum ejus quo dicti sumus, Filius ejus est : ut a nobis ut-
cumque infirmis diceretur , factus est infirmus. J afflatio,
nem pro verbo possumus dicere, verbum pro verbo non
possumus„ α Jubilate ergo Domino, omnis terra. »

VII. « Servite Domino in jucunditate.» Omnis servitus
amaritudine plena est: omnes conditione servili obligati
et serviunt, et murmurant. Nolite timere illius Domini ser-
vitutem : non erit ibi gemitus , non murmur , nou indigna-
tio : nemo se petit inde venalem3 quia dulce est quod re-
dempti omnes sumus. Magna felicitas, fratres, esse in ista
domo magna servum, etsi cum compedibus. Noli timere,
serve compedite, confitere Domino: meritis tuis attribue
compedes tuas : confitere in compedibus, ‘si vis ut in or-
namenta vertantur. Non frustra, nec sine exauditione dic·
tum est z « Intret in conspectum tuum gemitus compedi-
» torum 3. Servite Domino in jucunditate. » Libera servi-
tus est apud Dominum, libera servitus, ubi non necessi-
tas , sed charitas servit, «Vos, inquit, in libertatem vocati
>› estis, fratres, tantum ne libertatem in occasionem car-
» nis detis, sed per charitatem spiritus servite invicem4. n

¹ 1 Cor. xm , 12. -ι ² Psal. xxxn, 9.{—- 3 Id. Lxxvm, 11. -4Galat.

V, 13.

 

