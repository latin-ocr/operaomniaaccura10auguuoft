458 s. Aueos‘nm Emscom

» immolant Gentes, daemoniis immolant, et non Deo. »
Dixit : « Nolo vos fieri socios daemoniorum. » Non ergo
hinc se excusent , quia quasi idolis insensatis dediti non
sunt : daemoniis magis dediti sunt, quod est periculo-
sius. Nam si tantum idola colerent, sicut eos non adju-
varent, ita illis nihil nocerent : si autem adores et servias
daemonibus, erunt domini tui. Et qui erunt domini tui?
Invidi tui : libertati tuae necesse est invideant, semper te
velint possidere ‚ semper talem facere, qualem possint se-
cum trahere. Est enim insita malevolentia quaedam ct
pernicies nocendi istis malis spiritibus : gaudent de malo
hominum 3 etde fallacia nostra, si nos fefellerint, pascun-
tur. Et quid quaerunt? Non quibus in aeternum dominen-
tur , sed cum quibus in aeternum damnentur z quomodo
solet malevolus latro nominare innocentem. Numquid
si fuerit vivus incensus, minus ardet, si duo ardeant?
minus moritur, si duo moriantur? Poena illi non minui-
tur , sed malevolentia pascitur. Mecum moriatur, non se
minus moriturum dicens , sed solatium habet malum al-
terius. Talis est diabolus, seducere vult illos, quicum
illo puniantur. Et quia non potest fallere judicem Deum,
(non enirn nominat apud illum innocentem, ) vera crimina
volens habere quae objiciat, peccata persuadet. Ecce qua-
les dominos sibi faciunt, qui colunt idola et daemonia.
« Quae enim immolant Gentes, daemoniis immolant, et
» non Deo z nolo vos socios fieri daemoniorum ¹. »

XII. Nos autem qualem Deum hahemus? Audite quid
sequatur. Cum enim dixisset ι (ι Confundantur omnes,
» qui adorant sculptilia, qui gloriantur in simulacris suis: »
ne existerent quasi reddentes rationem de simulacris ‚ et
dicerent ε Non lapides, sed numina colimus. Quae numina
colis? Dic mihi, daemonia colis, an spiritus bonos, quales

¹ l Cor. x, 19, 20.

 

