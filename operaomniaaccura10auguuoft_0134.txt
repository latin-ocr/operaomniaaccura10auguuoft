100 s. Acouszrmr Episcom

negligis. Quare autem amas ista , nisi quia pulchra sunt?
Possunt esse tam pulchra ‚ quam ille a quo facta sunt?
Miraris haec, quia illum non vides : sed per ea quae mira-
ris ‚ ama quem non vides. Interroga creaturam ς si a se ipsa
est, remane in illa : si autem ab illo est, non ob aliud
perniciosa est amatori , nisi quia praeponitur Creatori.
Quare boc dixi? Propter versum istum ‚ fratres. Mortui
ergo erant, qui propterea Deum colebant ‚ ut eis secun-
dum earnem bene esset: « Sapere enim secundum carnem
» mors est¹: » et mortui sunt qui non Deum gratis colunt,
id est, quia ipse bonus est, non quia dat talia bona, quae
dat et non bonis. Pecuniam vis a Deo? Habet et latro.
Uxorem, foecunditatem filiorum , salutem corporis ‚ digni-
tatem saeculi ⁷ attende quam multi mali habent. Hoc est
totum propter quod eum eolis? Nutabunt pedes tui, pu-
tabis te sine causa colere ‚ quando in eis vides ista qui eum
non colunt2. Ergo ista dat omnia etiam malis , se solum
servat bonis. « Vivifieabis nos : » nam mortui eramus ‚
quaudo terrenis rebus inhaerebamus 3 mortui eramus ‚
quando terrenihominis imaginem portabamus. « Vivifica-
>› bis nos ·. » innovabis nos , vitam interioris hominis dabis
nobis. « Et nomen tuum invocabimus : » id est, te dilige-
mus. Tu nobis dulcis eris remissor peccatorum nostrorum⁷
tu eris totum praemium justificatorum. «Domine Deus
» virtutum converte nos, et ostende faciem tuam, et salvi
» erimus 3. ))

¹ Rom. vin, 6. — ² I‘sal. Lxxu, 2. -— 31d.u‹x1x‚20.

