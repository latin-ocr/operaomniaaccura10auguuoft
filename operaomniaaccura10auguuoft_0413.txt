munuum 11 m PsAL-wmm xc, smum 11. 329
mini in terra? Qui sunt pedes Domini? Apostoli missi per
totum orbem terrarum. Qui sunt pedes Domini? Omnes
Evangelistae ‚ in quibus peragrat Dominus universas gen-
tes. Metuendum erat ne Evangelistae offenderent in lapi-
dem. Illo enim in coelo posito capite , pedes qui in terra
laborabant ‚ possent offendere in lapidem. In quem lapi-
dem? In Legem in tabulis lapideis datam. Ne ergo Legis
rei fierent, non accepta gratia, et in Lege rei tenerentur3
ipsa est enim offensio reatus z quos Lex tenebat reos , ab-
solvit Dominus ‚ ut jam in Legem non offenderent. Ne
pedes hujus capitis incurrerent in Legis reatum, missus est
Spiritus sanctus ut amorem faceret, et solveret a timore.
Timor Legem non implebat, amor implevit. Timuerunt ho-
homines , et non impleverunt3 amaverunt et impleverunt.
Quomodo timuerunt, et non impleverunt3 amaverunt, et
impleverunt? Timebant homines, et rapiebant res alienas;
amaverunt et donaverunt suas. Ergo non est mirandum,
ι quia ideo in manibus Angelorum assumptus est Dominus in
coelum , ne offenderet ad lapidem pes ejus: ne illi qui in
terra laborabant in corpore ejus, peragrantes totum orbem
terrarum fierent rei Legis, subtraxit ab eis timorem, et im-
plevit eos amore. Timore Petrus ter negavit ¹: nondum
enim acceperat Spiritum sanctum. Accepto postea Spiritu
sancto, cum fiducia coepit praedicare. Qui ad vocem ancillae
ter negavit,accepto Spiritu sancto inter flagella principum
confessus est quem negaverat& Non mirum : quia Domi-
nus ipsum trinum timorem trino amore ‘dissolvit. Resur-
gens enim a mortuis ait Petro ; « Petre ‚ amas me? » Non
dixit: Times me? Nam si adhuc timeret, offenderet ad
lapidem pedem suum. « Amas me, » inquit? Et ille,
« Amo.» Sussiciebat semel. Forte mihi sufficeret, qui
cor non video z quanto magis sufficeret Domino , qui vi-

¹ Manli. xxvi, 69-73. —- ἓ Act. ii, 1,etv‚29.

