ENARRATIO m PsALMUM XCVIII· 495

sequitur? « Tu propitius fuisti illis , et vindicans in omnes
»- affectiones eorum. » Etiam vindicans propitius fuisti,
non solum donans peccata , sed etiam vindicans propitius
fuisti. Videte, fratres mei, quid hic commendavit, ad-
vertite. Illi Deus irascitur, quem peccantem non flagellat.
Nam cui vere propitius est, non solum donat peccata, ne
nocean't adfuturum saeculum ε sed etiam castigat , ne sem-
per peccare delectet.

XII. Agite, fratres, quomodo in illis vindicatum cst, si
quaeramus, aderit Dominus ut dicam. Quaeramus enim tres
istas* personas, Moysen , et Aaron, et Samuelem, et quo-
modo in eis vindicatum sit, quia dixit ; « Vindicans in
» omnes affectiones eorum. » Utique eas affectiones di-
cens eorum , quas Dominus noverat in cordibus illorum,
quas homines non noverant. Etenim sine quercla homi-
num versabantur in medio plebis Dei. Sed quid dicimus?
quia Moyses habuit primam vitam fortasse peccatricem?
Nam et percusso homine, fugit de AEgypto1. Habuit et
Aaron primam vitam quae displiceret Deo. Nam ipse insa-
nienti populo et furenti idolum permisit ut fieret, et fac-
tum est populo Dei idolum quod adoraret ἵ. Samuel quid
fecit, infans ad templum datus? Omnes aetates suas inter
sancta sacramenta Dei peregit, ab ineunte aetate famulus
Dei 3. Nihil unquam dictum est de Samuele, nihil ab ho-
minibus. Noverat ibi forte Deus aliquid quod purgaret :
quia et quod perfectum jam videtur hominibus, illi per-
fectioni adhuc imperfectum est. Pleraque faciunt artifices,
et ostendunt imperitis, et cum jam judicaverint imperiti
esse perfecta, expoliunt illa artifices, qui noverunt adhuc
quid illis desit, ut mirentur homines tantam expolitionem
rebus accidisse, quas jam perfectas pronuntiaverant. Fit
hoc et in aedificiis, et in pictum, et in vestibUS, et prope

¹ Exod. 11,12 et 15. — ² 1d.xxxu‚ 1-4. ν·- ³ 1 Reg. 1, 24, et ιιι, 1.

