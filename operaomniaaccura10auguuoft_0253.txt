mannum m PSALMUM Lxxxv. 195

venit non solum fovere, sed et secare et urere. Non vides
quanta homines patiantur sub medicorum manibus, spem
incertam homine promittente? Sanaberis ‚ dicit medicus ,
sanaberis, si secuero. Et homo dicit, et homini dicit: nec
qui dicit certus est, nec qui audit, quia ille dicit homini,
qui non fecit hominem , et non perfecte scit quid agatur
in homine ι et tamen ad verbahominis plus nescientis quid
agatur in homine credit homo, subdit membra , ligari se
patitur, aut plerumque etiam non ligatus secatur aut uri-
tur, et accepit forte salutem paucorum dierum , jam sa-
natus quando moriatur ignoraus 3 et fortasse, dum curatur,
moritur , et fortasse curari non poterit. Cui autem pro-
misit Deus aliquid , et fefellit?

X. « Auribus infige, Domine, orationem meam& »
Magnus orantis aflectus. « Auribus infige , Domine, ora-
» tionem meam : » id est, non exeat de auribus tuis ora-
tio mea , fige illam ibi in auribus tuis. Quomodo parturi-
vit, ut figeret orationem suam in auribus Dei?Respondeat
Deus , et dicat nobis : Vis figam oraticnem tuam in auri-
bus meis ‘2 Fige in corde tuo legem meam. « Auribus
» infige, Domine, orationem meam: et intende voci ora-
» tionis meae. »

XI. (ι In die tribulationis mcae clamavi ad te, quoniam
» exaudisti me ², >› Causa ut exaudires me , quia « In die
» tribulationis meae clamavi ad te. » Paulo ante dixerat :
Tota die clamavi, tota die tribulatus sum. Nullus ergo
Christianus dicat esse diem in quo non sit tribulatus. To-
tam diem ‚ totum tempus intelleximus. Tota die tribula-
tur. Quid ergo , tribulatio est et quando bene est? Utique
tribulatio. Unde tribulatio? «Quia quandiu in corpore
» sumus, peregrinamur a Dominoss. » Quodlibet hic abun-
det, nondum sumus in illa patria, quo redire festinamus

¹ Psal. mxxv, 6. —- 2 lbid. 7. — 3 2 Cor. v, 6.

13.

