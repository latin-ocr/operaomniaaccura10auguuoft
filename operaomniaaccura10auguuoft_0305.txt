 

ENARRATIO IN PsALMIJM Lxxxvn. 239

id est, non manifestabatur in virtute et potentia sua, sed
in suis interioribus occultus , omnia quasi superatus atque
impotens perferebat: « Infirmati sunt ab inopia, » velut
subtracto sibi cibo suo , lumine suo.

IX. « Et clamavi, inquit, ad te, Domine. η Hoc quidem
et apertissime fecit , cum penderet in ligno. Sed quod se-
quitur z « Tota die expandi manus meas ad te, » quomodo
oporteat accipi, merito quaeritur. Si enim in eo quod ait ε
« Expandi manus meas , » crucis patibulum intellexeri-
mus ε quomodo intellecturi sumus , « Tota die? » Num-
quid tota die pependit in ligno, cum et nox ad totum
diem pertineat? Si autem hoc loco diem voluit intelligi,
qui praeter noctem dies appellari solet, etiam talis diei,
quando crucifixus est , jam pars prima et non parva tran-
sierat. Si autem diem pro tempore positum velimus acci-
pere, (maxime quia hoc nomen genere foeminino posuit,
quod in latino eloquio nonnisi tempus significare solet :
quamvis in graeco non ita sit, semper quippe in ea lingua
dies foeminino genere dicitur, et ideo nostros sic interpre-
tari puto,) arctius quaestio colligabitur. Quomodo enim
toto tempore , si nec saltem uno toto die manus extendit in
cruce? Porro si totum pro parte accipiendum esse dica-
mus, quia isto genere locutionis uti etiam sancta Scriptura
consuevit , non mihi occurrit exemplum, totum pro parte
etiam tunc posse accipi, qnando ipsum verbum additur
et dicitur totum. Nam et in eo quod dixit Dominus in
Evangelio: « Sic erit et Filius hominis in corde terrae tribus
n dieb-us et tribus noctibus1 ε » ideo totum pro parte non
insolenter accipitur, quia non ait : Totis tribus diebus ct
totis tribus noctibus. Unus quippe medius fuit totus dies,
duorum autem partes, primi ultima, ultimi prima. Si
autem non crucem suam in hac prophetia Psalmi signifi-

¹ Matth. 111, 4ο.

